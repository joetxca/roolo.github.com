---
layout: post
title: App.net
categories:   [social,komunikace,webové služby,Služby]
excerpt: |-
  V tomto postu se podíváme na tak trochu jiný Jabber/Twitter/Facebook. App.net je platformou, což je pro technicky nezaměřené těžké si představit. Pro koncového uživatele to vlastně není nic. Je to něco, co využijí tvůrci aplikací jako je Twitter, či Facebook. Taková platforma se pak stará o uložení obrázku z příspěvku, příspěvku jako takového a tak podobně.
  
---

## O vzniku
Široké veřejnosti dvě nejznámější jsou aktuálně Facebook a Twitter. Facebook má v oblibě dlouhé podmínky užívání a s ještě větší oblibou je mění, společně s výchozím nastavením soukromí sdílených příspevků. Twitter má také svoje podmínky, které v minulosti přitvrdil tak, aby uživatelé četli příspěvky hlavně na stránkách Twitteru. Oba tito sociální giganti, nežijí z vesmírné energie. Žijí z inzerce, kterou zobrazí svým uživatelům. Dalším zdrojem jejich přijmů je prodej dat, která uživatelé vygenerují svým působením v jejich službě.
App.net (ADN) vznikl jako reakce na tyto vlastnosti. Samozřejmě každá služba potřebuje nějaké peníze, aby měla z čeho platit servery, domény, vývojáře, atp. Oproti dříve zmíněným, ADN nemá za klienty inzerenty a zájemce o crowdová data, ale samotné účastníky služby. Jak už vám asi správně vstávají vlasy hrůzou, za ADN platíte přímo a penězi. V současné době už je k dispozici i neplacená verze, která je o něco očesanější – http://support.app.net/customer/portal/articles/1015217 . 
## Co to umí?
Jako ukázka byly přímo autorem ADN, vytvořeny aplikace Alpha a Omega. Většinou když ADN někdo narychlo zkouší, tak skončí u Alphy a řekne, že ADN je pouze Twitter klon. Alpha je skutečně, stejně jako Twitter, mikroblogovací aplikace, ale je potřeba si uvědomit, že se jedná opravdu o aplikaci postavenou nad ADN, není to ADN jako takové. Omega je chatovací aplikace -- slouží k realtime komunikaci mezi dvěma a více lidmi.
Dalším příkladem může být Patter -- http://patter-app.net . To už je aplikace postavená někým mimo dílny ADN, ale je to pouze klient k funkcím ADN. Pak tu máme http://files-app.net . Tato aplikace vám umožní přístup k souborům, které jste nasdíleli v ADN (obrázky, videa, prezentace, atp.). Aplikací, které jsou nad ADN postaveny je již celkem dost a dají se procházet na https://directory.app.net . Některé jsou pouze klientem pro Alphu, některé si kladou za cíl umožnit uživateli přes tuto službu něco nového.
## A jak to používáš ty?
###  Venku
Asi nejvíc používám onu Twitterovou část. Jelikož mám u sebe témeř pořád svého iPoda Touche, tak je to pro mne přijemně jednoduchá cesta jak sdílet svá světospásná moudra se zbytkem světa. O mou přízeň v současné době bojují iOS klienti Felix, Riposte a Netterlator. 
Každý má svoje plusy i mínusy, takže mezi nimi neustále přecházím a čekám, kdy mě některý z nich uchvátí ;)
### U Maca
Jako desktopového Alpha klienta používam aplikaci Kiwi. Je hezky jednoduchá a udělám v ní vše co potřebuji. Na Omegování používám Amy. Jedná se o (asi;)) plug-in do OS X aplikace Messages. Další pěkné udělátko je Orbit. Aplikace sestává pouze z ikonky v menubaru OS X. Na tuto ikonku můžete přetáhnou soubor a Orbit tento soubor uploadne na ADN a do schránky (CMD+V) vám zkopíruje zkrácený odkaz na vámi přetažený soubor. Takovýhle odkaz pak mohu použít do komentářů na webu, v chatu, nebo do poznámkové aplikace, kde nechci mít zbytečně dlouhé odkazy. Další pěknou funkcí Orbitu je zobrazení vašich souborů na ADN. Nic nepřetahujete, pouze na menubar ikonku kliknete a v rozbalovací nabídce vidíte par posledních souborů z ADN.
## Závěrem
V  současné době má ADN  lehce pod 50k uživatelů, což může leckoho odradit. Záleží jestli chcete místo, kde potkáte známé, či prostě další zdroj informací. Z osobní zkušenosti mohu potvrdit, že za pět minut dokáže Alpha vygenerovat více zajímavých informací než stíhám zpracovat ;) Určitě doporučuji zkusit alespoň na měsíc (za víkend moc dojmů nenasajete). Followovat mě můžete tlačítkem v postranním panelu blogu na hlavní stránce.